{{{
    "title":    "Plaatjes",
    "template": "playground",
    "initial_html": ["<html>",
                     "  <head>",
                     "  </head>",
                     "  <body>",
                     "",
                     "      <p>Plaatjes maak je met de <tt>&lt;img src=\"...\"&gt;</tt> tag.</p>",
                     "      <p>Probeer maar eens het volgende plaatje toe te voegen:</p>",
                     "",
                     "      http://ymammar.com/sites/default/files/blog/superhero_fight_2_1.jpg",
                     "",
                     "  </body>",
                     "</html>"]
}}}

Als het internet alleen maar uit tekst zou bestaan was dat ook maar saai!

Gelukkig kunnen we ook plaatjes toevoegen. Je kunt plaatjes in je webpagina
laten zien door een `<img>` (*image*) tag te gebruiken. Die ziet er als
volgt uit:

    <img src="http://...">

Zoals je ziet heeft de `<img>` tag een `src` attribuut (*source*). Dit geeft 
het webadres aan van het plaatje dat je wilt laten zien.

++++
Om een plaatje te laten zien moet het een adres hebben. Dat betekent dat het
plaatje ook ergens op internet moet staan voordat je het kan gebruiken.

Normaal gesproken upload je je plaatjes samen met je webpagina naar je eigen
webruimte. Het is wel *mogelijk* om direct plaatjes van andere websites af te
linken (*hotlinken*), maar vaak stelt de eigenaar van die andere website dat
niet zo op prijs.

Het is het makkelijkst als je het plaatje zelf met je webpagina mee uploadt en
relatieve URLs gebruikt om het aan te wijzen; dan werkt je webpagina zonder
verandering op zowel je eigen hardeschijf als op het internet.
++++

### Bestandsformaten

Als je zelf plaatjes voor je site gaat maken (in een programma als
[Paint.NET](http://www.getpaint.net/) of
[Artweaver](http://www.artweaver.de/en) of [Pixlr](http://pixlr.com/)), is het
handig om te letten op het bestandsformaat dat je gebruikt. Gebruik deze twee
hele makkelijke regels om te beslissen welk formaat je gaat gebruiken:

* Is het een foto? Sla je plaatje dan op als JPEG.
* In alle andere gevallen, PNG!

Zie je, dat was makkelijk! â˜º
