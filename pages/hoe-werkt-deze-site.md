---
title: Hoe werkt deze site?
template: playground
prev: ../page.php/waarom
next: ../page.php/tags-en-html-bestanden
---

Op deze site leren we je stap voor stap hoe je ingewikkelde webpagina's in
elkaar zet. Soms zie je het icoontje van een gloeilamp zoals hieronder. Als
je wilt, kun je op de gloeilamp klikken om meer uitleg te krijgen.

++++
De uitleg die achter een gloeilamp verstopt zit is vaak wat technischer, en heb
je niet per s√© nodig om de rest te begrijpen. De gloeilampen zijn bedoeld voor
als je _precies_ wilt weten hoe de vork in de steel zit!
++++

Uiteindelijk zijn websites niets anders dan een aantal tekstbestanden met
speciale _codes_ erin. Deze codes zijn eigenlijk instructies voor je web
browser om de tekst in dat bestand op een bepaalde manier weer te geven, groter
of kleiner, in een kleurtje of niet, of om extra dingen zoals plaatjes in te
laden.

Als je zelf websites gaat maken, heb je dus een programma nodig om deze
tekstbestanden makkelijk te kunnen bewerken (bijvoorbeeld:
[Notepad++](http://notepad-plus-plus.org/)). Op deze site maken we het je
makkelijker: op elke pagina vind je een venster waar je je code in kunt typen,
en een venster ernaast waar je in kunt zien hoe je website er uit ziet!
