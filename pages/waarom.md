---
title: Waarom wil ik dit leren?
---

Op deze site leren we je hoe je zelf een website moet _programmeren_, vanuit
helemaal niets.

Misschien wil je dat wel helemaal niet, en daar is helemaal niets mis mee!
Misschien wil jij wel alleen een website hebben voor je voetbalclub, voor je
hond of voor je favoriete computerspel. Daarvoor hoef je helemaal niet te
weten hoe een website precies werkt en waar dat allemaal uit bestaat!

## Een website maken, eenvoudig

Er zijn genoeg sites waar je heel eenvoudig zelf een website bij elkaar kunt
klikken en typen, zonder dat je hoeft te weten hoe het onder water allemaal
werkt. Hieronder staan er een aantal:

  * [WordPress](http://wordpress.com/), een site waar je een gratis blog aan kunt
  maken, met veel verschillende layouts en mogelijkheden.
  * [Tumblr](http://www.tumblr.com/), een andere site waar je een gratis
  blog kunt maken.

(Heb jij zelf nog goeie tips die hier in het lijstje bij kunnen? <a href="mailto:rix0rrr@gmail.com"><i class="icon-envelope"></i> Mail me even</a>!)

## Toch benieuwd?

Natuurlijk ben je bij het gebruik van andermans computerprogramma's wel beperkt
in wat je kunt doen: je kunt namelijk alleen maken waar andere mensen in
voorzien hebben, terwijl als je het helemaal zelf maakt, je alles kunt maken
wat je maar kan bedenken! En als je ons even de kans geeft, gaan we je zelfs
uitleggen hoe je spelletjes kan programmeren!

Als je toch benieuwd bent geworden naar hoe je een website moet maken, klik
dan hieronder!

<a href="/page.php/hoe-werkt-deze-site" class="btn btn-success">Begin de uitleg!</a>
